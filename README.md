# SPŠ, SOŠ, SOŠ Hradební

## Repozitář předmětu Digitální a mediální gramotnost

- Prezentace z hodin (pdf, ppt)
- Zadání a řešení praktických úkolů a projektů
- Dodatečné materiály k výuce (odkazy, články, videa, infografiky)

---

## Hodnocení v předmětu, podmínky klasifikace

### Projektová a týmová práce (váha 7–10)
- Projekty vycházejí z probíraných témat (např. prezentace, databáze, grafika, kyberbezpečnost, mediální rozbory).  
- Projekty probíhají obvykle několik týdnů, podporují týmovou spolupráci a kreativitu.  
- V některých pololetích může být projekt jednodušší nebo nemusí být zadán – v takovém případě se tato část hodnocení neuplatňuje.

### Krátké praktické úkoly a cvičení (váha 3–5)
- Pravidelná práce v hodině – ověřuje zvládnutí konkrétních dovedností (např. tabulkový procesor, práce s grafikou, online nástroje).  
- Menší úkoly mají váhu 3, rozsáhlejší nebo kontrolní práce váhu 5.  
- Pokud student úkol neodevzdá, je hodnocen známkou **N (neklasifikováno)**. Aktivita v hodině je však hodnocena samostatně se stejnou vahou, jakou měla původní práce.

### Testy z teorie a porozumění (váha 3–5)
- Ověřují teoretické znalosti (např. hardware, software, sítě, bezpečnost, etika).  
- Testy mohou mít formu písemnou, elektronickou či ústní.  
- Podmínkou klasifikace je napsání a odevzdání alespoň 50 % testů v jednotlivých vahách.  
- Testy lze dopisovat do 14 dnů po ukončení absence; termín dopsání musí být domluven.

### Ústní zkoušení (váha 3–5)
- Slouží k ověření porozumění probírané látce a schopnosti vysvětlit dané téma.  
- Využívá se doplňkově a podporuje rozvoj prezentačních a komunikačních dovedností.

### Aktivní přístup a mediální reflexe (váha 3–5)
- Hodnotí se zapojení do diskusí, kritické zhodnocení mediálních výstupů, prezentace názorů a argumentace.  
- Aktivita může být hodnocena také v návaznosti na práci s médii (např. rozbor článku, prezentace, infografika).  
- Neodevzdání reflexní práce = známka **N**, aktivita se ale hodnotí zvlášť.

### Dobrovolné úkoly a rozšiřující aktivity (váha 1–3)
- Úkoly pro zájemce: tvorba infografiky, rozšířená rešerše, zapojení do mediální soutěže.  
- Přinášejí bonusové známky, nejsou povinné.

---

## Výsledná známka

- Výsledná známka vychází jako vážený průměr z výše uvedeného hodnocení.  
- Nerozhodná známka je v intervalu **X,40–X,60** (např. 2,40–2,60).  
- V případě nerozhodné známky rozhodují dodatečná kritéria:
  - Přístup k výuce
  - Připravenost na jednotlivé hodiny
  - Vypracování dobrovolných úkolů
  - Chování v hodinách

---

## Docházka
- Student nepřekročí povolenou absenci vycházející ze školního řádu.  
- V případě překročení absence je klasifikace diskutována s třídním a vyhodnocena individuálně.  

---

## Konzultace
Konzultace k předmětu probíhají po předchozí domluvě s vyučujícím.  

---

**Bc. David Sládeček**  
sladecek@hradebni.cz
